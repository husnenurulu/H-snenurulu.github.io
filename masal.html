<!DOCTYPE html>
<html>
<head>
<title>Keloğlan ve Çilli Tavuk Masalı</title>
</head>
<body>

<h1>Keloğlan ve Çilli Tavuk Masalı</h1>

<h2>1.Bölüm</h2>

<p> Ülkenin birinde kel bir oğlan ve anacığı yaşamaktaymış. Bu keloğlan hiç çalışmaz hep annesini kızdırırmış. ancak yalan söylemekten de bir o kadar çekinirmiş. Bir gün annesi artık iyice yaşlanmış olan çilli tavuğu pazara gidip satmasını istemiş.</p>

<h2>2.Bölüm</h2>

<p>Keloğlan tavuğu alarak pazara doğru koşmaya başlamış. Ancak yolda köyün girişine panayır kurulduğunu gören keloğlan heyecandan tavuğu falan unutarak oraya koşmuş. Neden sonra akşam saati ise keloğlan anasını ve dediklerini hatırlayarak hayıflanmaya başlamış. Bu sırada yanından geçen bir adam durup keloğlana ne olduğunu sormuş. Keloğlanda telaşlı telaşlı her şeyi anlatmış.

<h2>3.Bölüm</h2>

Adam “aman evlat üzülme ben sana tavuğun parasını veririm sende annene sattım dersin” demiş. Keloğlan ise “olmaz bey amca ben haylaz biriyim ama yalancı değilim” demiş. Adam ne yapsa ikna edemeyeceğini anlayınca keloğlana bir teklifte bulunmuş. “O zaman benim fırında bir yardımcıya ihtiyacım var. Benim yanımda çalış para kazan ve annene bu parayı ver” demiş. Bu fikir keloğlanın kafasına yatmış.
</p>

<h2>4.Bölüm</h2>

<p>Birlikte adamın fırınına gitmişler. Keloğlan burada günlerce çalışmış. Fırında tüm işlere yardım etmiş. Her yeri temizlemiş. Bir gün keloğlan yine fırında temizlik yaparken eski bir lamba bulmuş. Lambayı da temizlemeye karar vermiş ve başlamış ovalamaya. Keloğlan ovaladıkça lambanın içinden sesler gelmeye başlamış. Bu sırada fırına giren adamda şaşkın şaşkın sesi dinlemiş. Keloğlan neden sonra dayanamayarak lambanın içini açmış. Ancak gördükleri hem fırıncıyı hem de keloğlanı şaşırtmış.Lambanın içi keloğlan sildikçe altın dolmaktaymış. Daha sonra fırıncı da lambayı eline almış ancak o ovaladıkça altın gelmemekteymiş. Adam keloğlanın dürüstlüğü ve çalışkanlığı karşılığında ödüllendirildiğini anlayarak lambayı keloğlana vermiş.

“Al oğlum bu lambayı anacığına götür. Bu senin dürüstlüğünün bir hediyesi” demiş. Keloğlan sevinçle adama teşekkür etmiş ve koşarak evine gitmiş. Oğlundan haber alamayan annesi ise oğlunu görünce önce bir güzel pataklamış sonra da sarılıp ağlamış.

Keloğlan hemen başından geçenleri anlatmış annesine. Annesi baştan çok şaşırmış ancak lambayı görünce o da anlattıklarına inanmış. O günden sonra da keloğlan ve annesi çok mutlu yaşamışlar.</p>


</body>
</html>